Ужгород – затишне містечко європейського типу. 
Місто біля підніжжя Карпат є найменшим обласним центром країни, проте має багату й давню історію. Засноване у IX столітті

День 1

Ужгородський замок 
Тур розпочинається зі знаменитого Ужгородського Замку, який в сучасному вигляді стоїть вже близько семи століть. 
На території Ужгородського замку знаходиться внутрішнє подвір’я. 
Там можна побачити прекрасний сад, міфічні статуї, а також фундамент церкви Св. Юрія, яка датується 14 століттям.

Не оминемо стороною і перший  ужгородський дегустаційний зал «Шардоне». Л
егенди, що передаються з покоління в покоління, твердять:
саме в цьому підвалі у давні часи збиралися ужгородські вельможі і за келихом доброго вина вели дружні бесіди із заморськими послами.

Поруч  біля Ужгородського замку, знаходиться одна із найгарніших вулиць Ужгорода – Ольбрахта. 
На ній розмістився колишній Василіанський монастир 1912 рік (нині фізфаку УжНУ) , кафе-музей «Під замком». 
(У народі його називають «Снек», це найстаріше діюче кафе Ужгорода).

Цією ж вулицею проходимо прямо в Ботанічний сад.
Майже 4 тисячі видів рослин висаджено за географічним принципом. 
Тут є американські, китайські, кавказькі, далекосхідні і середньоазіатські рослини. 
А в оранжереї посаджені представники тропіків і субтропіків.
Особливою увагою користується магнолія, представлена в кількох видах і 120 видів троянд  в неймовірному розарії.

На театральній площі знаходиться велична єврейська синагога. Аналогу їй немає в усій Європі, вона унікальна.
Зведена у 1904 році за проектом архітекторів Д. Паппа та С. Ференца. 
Споруда виконана у неомавританському стилі – це поєднання романтизму із візантійськими та арабо-марокканськими мотивами. 
Після тотального винищення євреїв 1944 року в Ужгороді радянська влада синагогу переробила під філармонію. 
З 1950-х років ця концертна зала є однією з найкращих в Ужгороді.

Після прогулянки містом потрапляємо в справжнісіньке закарпатське село – Музей народної архітектури та побуту, найцікавіше місце Ужгорода. 
Місцеві називають його скансен. Іншими словами, збори старовинних дерев’яних будиночків, млинів, вуликів і інший романтичної української атрибутики. 
До слова, це ще й найстаріший скансен в Україні.


День 2

Після гарячої кави і прохолодного вранішнього вітру день розпочнеться із прогулянки чеським районом, що був забудований під час чехословацького панування. 
Весь район вимощений бруківкою, а  монументальні будівлі у стилі конструктивізму створюють чудовий архітектурний ансамбль. 
І все ж не так захоплює історія, як неймовірні сакури, завдяки яким Ужгород перетворився в туристичну Мекку!

Трохи адреналіну після меланхолійного ранку не завадить. Недалеко від центру міста розміщується сучасний комплекс мотузкових атракціонів. 
Тут на  вибір кілька трас різних ступенів складності.

Пізніше поласуємо солодощами в кондитерському домі «Valentin & Valentina SHTEFANYO» від одного з найкращих кондитерів України Валентина Штефаньо. 
Тут смаколики на різні смаки: і десерти, тістечка, цукерки, торти та багато інших креативних кондитерських творів від Штефаньо.

День завершуємо прогулянкою Липової алеєю, найдовшої в Європі й третьою за довжиною у світі липова алеї. 
Вона тягнеться уздовж берега річки Уж за двома набережними

А вже після насичених вихідних насолоджуємось захопливим виглядом нічного міста, особливо прекрасний в цей час пішохідний міст, що підсвічується різними барвами, хоча назва “міст закоханих” більше личить. 
